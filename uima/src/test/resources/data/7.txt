De Girolamo in Aula: "Nessun direttorio, contro di me complotto" - Repubblica.it
Repubblica.it Politica
Navigazione principale
Home
Politica
Economia
Sport
Spettacoli
Tecnologia
Motori
Tutte le sezioni
Sezioni Ambiente Arte Casa Cronaca Cultura Economia Esteri Foto Interviste Mondo Solidale Motori
Politica Pubblico Salute Scienze Scuola Spettacoli Sport Tecnologia Viaggi 
 Ora per Ora
Iniziative RepIdee Reporter Repubblica@Scuola Tablet e 
smartphone Repubblica Mobile Repubblica+ RSera Pocket edition Repubblica Extra
Servizi Annunci Lavoro Meteo Ristoranti 
 Dizionari Enciclopedia
D
Repubblica TV
De Girolamo in Aula: "Nessun direttorio, contro di me complotto"
Il ministro delle Politiche agricole: "Mai è poi mai coinvolta nella truffa all'Asl di Benevento. Pago i 'no' a raccomandazioni". Pd: "Attenzione resta alta". Ncd: "Soddisfatti da chiarimento". M5s: "Non convince, Pd appoggi nostra mozione sfiducia"
17 gennaio 2014
Articoli Correlati
precedente successivo
De Girolamo, Boccia (Pd) ascolta l'intervento della moglie
"Quelle imprese non le voglio vedere". Così
De Girolamo, tutti i "mai" di Nunzia: il videoblob
Sora Cesira, De Girolamo canta ''Do re mi fa non me ne
De Girolamo, tutti i personaggi dell'inchiesta
ESPRESSO La rete di potere della coppia
De Girolamo, cartello Sel: "Non mi occupo di agricoltura
Montecitorio, la giornata della De Girolamo
RNews, De Marchis: De Girolamo, il Pd ora vuole l'intervento
De Girolamo alla Camera, il marito Boccia ascolta
RNews, Giannini: ''La pasionaria del Sannio non ha chiarito
De Girolamo alla Camera, aula semivuota
De Girolamo, nell'aula semivuota deputato Sel espone cartello
De Girolamo: ''Mai e poi mai ho abusato del mio ruolo
Il ministro Nunzia De Girolamo (ansa) ROMA - Nunzia De Girolamo, ministro delle Politiche agricole, ha riferito in un'Aula semideserta in merito alla vicenda delle Asl beneventane. "Non ho mai abusato del mio ruolo di deputato", ha detto il ministro che ha parlato della sua vita travolta da un linciaggio senza precedenti. "L'impalcatura dello Stato democratico è sovvertita da manovratori occulti" ha denunciato il ministro e, leggendo quanto riportato dalle agenzie di stampa, ha sottolineato più volte che il suo nome "mai e poi mai" è stato inserito nei fascicoli riguardanti le indagini. "Questa vicenda è kafkiana, a leggere i giornali sembra che sia io ad essere sotto inchiesta, ma la realtà è diversa, io non sono indagata, indagato è Pisapia e l'intercettazione è abusiva", ha detto, precisando di voler chiarire affinche la figlia "nei prossimi anni possa andare a testa alta e sapere che sua madre mai e poi mai ha abusato del suo ruolo di deputato e mai e poi mai ha calpestato la bandiera cui si inchina ogni mattina quando entra nel suo ufficio". In merito alle indagini, poi, ha affermato: "Ho fiducia nella magistratura e sono pronta a qualsiasi forma di collaborazione". 

Nessun controllo su ospedale e bar.  "Il bar e l'ospedale non hanno mai ricevuto su mia pressione nessun controllo dall'Asl. La mia era una battuta. È ovvio che uno nel privato della sua dimora possa lasciarsi andare ad affermazioni che non avrebbe fatto altrove", ha detto il ministro che ha spiegato di aver svolto riunioni in casa perché "soffrivo di una particolare patologia post partum che mi impediva spostamenti". Come parlamentare della zona, ha aggiunto, esercitavo il "diritto e dovere di segnalare questioni e trovare soluzioni. Sono state estrapolate una serie di espressioni che collegate tra loro offrono un suggestivo richiamo giornalistico, ma non sono la verità", ha aggiunto."Il mosaico si vede nel suo insieme" o può essere una "brutta opera". "Sono pronta a chiarire punto su punto tutti i passaggi sui quali sono stata processata sui giornali", ha aggiunto. 

De Girolamo si dice pentita di aver utilizzato espressioni colorite, ma solo di quello: ''Mi rivolgo a voi, non considero questa Aula una arena dove si combatte, ma questa è la casa degli italiani che devono sapere sempre la verità - ha spiegato il ministro -. Invece quanto sta accadendo in queste ore è che c'è una politica fuori dalla politica, un'inchiesta fuori dall'inchiesta. L'impalcatura dello Stato viene sovvertita da manovratori occulti".

Le accuse. ''Se mi pento per alcune espressioni colorite pronunciate in un contesto privato, non mi pento di aver aiutato la gente che chiedeva maggior assistenza sanitaria'', ha aggiunto. Il ministro, poi, ha iniziato ad analizzare tutte le accuse mosse contro di lei, dal bar dello zio alle mozzarelle. "In una terra devastata dalla camorra, dalle ruberie e dalla convivenza con i clan da parte di anime belle che oggi si indignano per le parolacce di un ministro, desta scandalo che un deputato abbia chiesto informazioni sul bar dello zio. Semplici informazioni, nessuna pressione: il dirigente dell'ospedale Fatebenefratelli, che è privato, ha detto di non aver avuto pressioni da me", ha detto. Per quanto riguarda, invece, le mozzarelle, "non ho mai fatto alcuna telefonata per annullare sanzioni, e mai mi sono interessata alla vicenda delle mozzarelle di Benevento", ha sottolineato. 

"Con fermezza e fierezza posso escludere di aver mai fatto riferimento, direttamente o indidrettamente'', durante il colloquio con Pisapia, ''a interessi di natura privatistica o di aver fatto gli interessi di una ditta o di un'altra, ciò dimostra che non esiste nessun direttorio politico-partitico'', ha assicurato. ''Pisapia voleva coprire le sue attività delinquenziali'', ha detto. Per questo, "è venuto a casa mia con un registratore per provocare una discussione da utilizzare successivamente".

I 'no' alle raccomandazioni. De Girolamo rivendica di non aver mai sponsorizzato nessuno e, proprio questo, per il ministro è la causa dell'attacco. "Certo, non posso negare che mi sia stato da più parti richiesto di intervenire" per raccomandare e segnalare "mogli, sorelle, fidanzate" per un posto, "ma io ho sempre detto di no e forse oggi mi fanno pagare questo. Mai e poi mai - ha aggiunto - avrei immaginato di orientare scelte se non per interesse pubblico". Ho sempre agito "nell'interesse dei cittadini".  "Non ho mai sponsorizzato alcun incarico nella Asl - ha insistito il ministro - e più in generale in qualsiasi azienda pubblica", ha aggiunto sottolineando di non aver mai esercitato "pressioni per favorire la nomina del dottor Molinaro".

Pubblica gogna. "Respingo con tutte le forze che ho in corpo anche il semplice sospetto che io abbia agito illecitamente, rivendico la difesa della mia persona e invito a riflettere su quanto avvenuto e a non confondere mai vittime e carnefici", ha detto ancora il ministro. "Io sono stata vilipesa ed esposta allapubblica gogna - ha aggiunto -, violata negli affetti familiari e si è arrivati addirittura alla esegesi della parolaccia sulla bocca di una donna, quasi fosse cosa diversa da quella pronunciata da un uomo".  Poi ha aggiunto: "Confido in un fattivo e deciso intervento del Garante della privacy e della magistratura davanti all'esposto che i miei legali presenteranno".

Colloquio con Alfano. Il ministro Nunzia de Girolamo ha parlato fitto per diversi minuti con il vicepremier Angelino Alfano prima del suo intervento nell'Aula di Montecitorio per rispondere all'interrogazione sulla vicenda della Asl di Benevento.

Il cartello di Sel. Il deputato di Sel, Franco Bordo, all'inizio dell'intervento del ministro, ha esposto un cartello con su scritto: "Non mi occupo di agricoltura, ma di Asl e bar". La presidente di turno, Marina Sereni, ha subito chiesto di togliere il cartello e così De Griolamo ha potuto proseguire il suo intervento.

Condividi  

Pochi deputati in Aula. Aula semideserta per la replica del ministro De Girolamo all'interpellanza sulle Asl di Benevento. Al momento dell'avvio del dibattito si contavano una cinquantina di deputati, numero crescente con il passare del tempo. Tra i presenti il marito della De Girolamo, il presidente della commissione Bilancio Francesco Boccia (Pd), il capogruppo di Forza Italia Renato Brunetta e i sottosegretari di Ncd. Pochi, circa una decina in principio, i deputati del M5S presenti. Durante l'intervento di De Girolamo, Angelino Alfano ha lasciato l'Aula. Il suo posto accanto al ministro dell'Agricolutura è stato preso dal ministro Gaetano Quagliariello. Al termine dell'intervento, solo i deputati di Ncd hanno applaudito. Neanche il marito di De Girolamo ha battuto le mani: le ha tenute, giunte, sotto il mento con lo sguardo fisso verso il centro dell'Emiciclo.

Le reazioni. Resta alta l'attenzione del Pd sulla vicenda. "Per situazioni molto meno rilevanti una sua collega, Josefa Idem, ha compiuto un gesto importante di sensibilità e responsabilità. È bene che questo dibattito si tenga nella sede propria, in Parlamento", ha detto il deputato del Pd Andrea De Maria. "È il parlamento che deve assumere pienamente la sua centralità. La nostra attenzione resta alta e valuteremo con serietà e senza pregiudizi quanto ci ha detto oggi. Saremo molto esigenti". Più drastico il parlamentare del Pd Dario Nardella, che non escude le dimissioni del ministro: "Se fare un passo indietro può essere utile a dare più serenità anche al governo, che tra l'altro ha di fronte impegni molto rilevanti, vale la pena prenderla in considerazione". Posizione condivisa da Umberto Del Basso De Caro che non è per niente convinto che le parole del ministro chiudano il caso. "Non ha spiegato nulla, ha eluso la questione e ha fornito una ricostruzione del tutto discutibile", ha detto.
"Io voterò la mozione di sfiducia che è stata presentata". Per Gianni Cuperlo "c'è una dimensione della politica che non si può scaricare su quella giudiziaria...Sia Letta a valutare il da farsi. Ma penso che un gesto del ministro le consentirebbe di difendere la sua onorabilità".

 "Noi - ha fatto invece da contraltare per Ncd Barbara Saltamartini - non solo siamo  soddisfatti, ma la ringraziamo. Per la dignità con cui ha difeso il suo ruolo di donna che fa politica e ha reagito al linciaggio e alla violenza mediatica da lei subito che a tutti dovrebbe far riflettere sull'uso indebito delle intercettazioni, soprattuto se rubate. Noi le chiediamo di andare avanti, a difesa della sua azione e del Governo: vada avanti, abbiamo fiducia in lei e nella sua azione politica". Soddisfatto anche Gianfranco Rotondi, deputato di Fi-Pdl: "Dal ministro De Girolamo per me vengono spiegazioni convincenti. È stato montato un caso inquietante per abbattere un governo a cui mi oppongo ma che va protetto come istituzione da manovre non trasparenti". Nessuna mozione di sfiducia da Scelta civica, ma molta attenzione: "La valutazione se la permanenza di Nunzia De Girolamo sia o meno fonte di imbarazzo per il governo la deve fare il presidente del consiglio. Noi diciamo che il quadro che dalle sue dichiarazioni emerge in relazione all'Asl di Benevento, è molto preoccupante", ha detto il capogruppo alla Camera Andrea Romano.   "Una nostra mozione di sfiducia - ha aggiunto - non ci sarà. Ma attendiamo con molta vigilanza le valutazioni che vorrà fare il presidente del Consiglio". Per niente convinti dalle parole di Di Girolamo i grillini: "La risposta all'interrogazione farsa del ministro De Girolamo non ci convince in nessun modo. Ribadiamo la nostra richiesta di calendarizzare in tempi rapidi la mozione di sfiducia. E non solo: chiediamo ai deputati Pd, che oggi hanno espresso sterili perplessità, di firmare la nostra mozione che dovrebbe essere discussa alla Camera nei prossimi giorni" si legge in una nota il gruppo M5s Camera. E il blog di Beppe Grillo lancia un sondaggio tra gli attivisti e gli iscritti al M5s sui ministri 'da cacciare'. "I ministri si sono distinti per una pessima gestione di casi di interesse nazionale e internazionale e per piccoli e grandi scandali. Il caso Shalabayeva, l'affare Ligresti, le armi chimiche a Gioia Tauro, le intercettazioni della De Girolamo, i miliardi per gli F35 e quelli per la TAV, la svendita di Telecom Italia. Quale ministro cacceresti?" si legge sul blog dove segue una tabella con la lista dei ministri da 'sfiduciare': Alfano, per il caso Shalabayeva; Bonino, "per le armi chimiche siriane a Gioia Tauro; Cancellieri, "per l'affare Ligresti"; De Girolamo "per le intercettazioni sulla sanità in Campania; Lupi, "per i 20 miliardi della TAV in Val di Susa: Mauro, "per gli F35 e l'Afghanistan"; Zanonato, "per la svendita di Telecom Italia". All'ultimo punto una casella vuota con la dicitura, "proponi un altro ministro". Quella delle dimissioni del ministro è l'unica strada percorribile per Sel: "Il tema non sono le scuse sul linguaggio colorito, quello è scontato, ma la gravità dei comportamenti che ha compiuto come deputato della Repubblica".
Tags
Argomenti: caso de girolamo governo Protagonisti: nunzia de girolamo
© Riproduzione riservata 17 gennaio 2014
Articoli Correlati
precedente successivo
De Girolamo, Boccia (Pd) ascolta l'intervento della moglie
"Quelle imprese non le voglio vedere". Così
De Girolamo, tutti i "mai" di Nunzia: il videoblob
Sora Cesira, De Girolamo canta ''Do re mi fa non me ne
De Girolamo, tutti i personaggi dell'inchiesta
ESPRESSO La rete di potere della coppia
De Girolamo, cartello Sel: "Non mi occupo di agricoltura
Montecitorio, la giornata della De Girolamo
RNews, De Marchis: De Girolamo, il Pd ora vuole l'intervento
De Girolamo alla Camera, il marito Boccia ascolta
RNews, Giannini: ''La pasionaria del Sannio non ha chiarito
De Girolamo alla Camera, aula semivuota
De Girolamo, nell'aula semivuota deputato Sel espone cartello
De Girolamo: ''Mai e poi mai ho abusato del mio ruolo
I più letti
I più condivisi
1. Renzi vedrà Berlusconi domani nella sede Pd: "Intesa andrà bene anche ad Alfano"
2. Legge elettorale, c'è "profonda sintonia" dopo il lungo incontro Renzi-Berlusconi in casa Pd
3. Immigrazione, la base M5S dice no al reato di clandestinità
4. "De Girolamo in Parlamento": il Pd chiede chiarimenti e sul rimpasto ora è pressing
5. De Girolamo: "Pronta a riferire in Parlamento, contro di me linciaggio mediatico"
6. "Quelle imprese non le voglio vedere". Così il manager della De Girolamo dettava legge
7. Renzi all'attacco: "Mesi di fallimenti". Ma Letta difende il governo. A tarda sera faccia a faccia
8. Gossip su Hollande, la compagna finisce in ospedale: "Poi deciderà cosa fare"
1. Rieti, suora partorisce bimbo al piccolo il nome di Francesco
2. Strasburgo, l'attacco di Tarabella a Salvini: "Fannullone"
3. Le 20 pubblicità più geniali di sempre
4. Non si lava da 60 anni: ecco l'uomo più sporco del mondo
5. La campagna coglioneNo per tutelare i creativi
6. "Wild boy", bambini e animali amici per la pelle: il fotoprogetto
7. Golden Globe, Sorrentino trionfa con "La grande bellezza"
8. Un neonato terrorizza New York: la candid è diabolica
Il mio libro / le storie brevi
ilmiolibro
Storiebrevi
Top Ebook LOST di Francesco Gallo
Pubblicare un libro
Come fare un ebook
Pubblicare la tesi
Scrivere
ilmiolibro
narrativa Abbiamo Vinto (La Vita è Bella) Anna Catellani 15 min
narrativa La prima lacrima Lorenza Carli 12 min
narrativa Uscita equilibrata Annalisa Ferrari 7 min
Oltre 300 ebook da leggere gratis per una settimana
storiebrevi
Altri articoli dalla categoria »
precedente successivo
Renzi: "Se si chiude, l'Italia cambia verso". Cicchitto: "Bisogna
Nuova legge elettorale, lo schema dell'accordo
Patto del Nazareno Renzi-Berlusconi: legge elettorale e via il Senato. Il
Tra risparmio e semplificazione, che cos'è il titolo V della Costituzione
Renzi-Berlusconi, in Rete la delusione dei militanti Pd: non va giù
Legge elettorale, Alfano attacca. Letta apre: "Si va in buona direzione"
Europee, da Spinelli, Gallino, Flores e Camilleri un documento a sostegno
Regionali Sardegna, sei candidati in corsa per la poltrona di governatore.
Delrio: "Non si fa nascere la Terza Repubblica subendo i ricatti di
Legge elettorale, c'è "profonda sintonia" dopo il lungo
Network
Network
Quotidiani locali
Alto Adige Corriere delle Alpi Gazzetta di Mantova Gazzetta di Modena Gazzetta di Reggio Il Centro Il mattino di Padova Il Piccolo Il Tirreno Il Fò
Il Trentino La Città di Salerno La Nuova Ferrara La Nuova Sardegna La Nuova Venezia La Provincia Pavese La Sentinella del Canavese La Tribuna di Treviso Messaggero Veneto Il Bò
Periodici
l’Espresso Espresso - Food and Wine Le Scienze National Geographic Micromega Chiesa.it Limes
Radio
Capital DeeJay m2o
Servizi, Tv e consumi
Mymovies.it TvZap - Kataweb MioJob Enti e Tribunali Fantacalcio Ristoranti
I siti di Repubblica
D - la Repubblica TrovaCinema Casa&Design XL ilmiolibro.it Storiebrevi
l’Espresso
RE Le inchieste
Annunci, lavoro e aste
Lavoro
Annunci
Aste
Footer
Fai di Repubblica la tua homepage
Mappa del sito
Redazione
Scriveteci
Per inviare foto e video
Servizio Clienti
Pubblicità
Divisione Stampa Nazionale — Gruppo Editoriale L’Espresso Spa - P.Iva 00906801006 — Società soggetta all’attività di direzione e coordinamento di CIR SpA